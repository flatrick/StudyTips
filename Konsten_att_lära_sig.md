# Konsten att lära sig

## Grunder

All form av inlärning baseras på repetition, men det viktiga är att repetitionen kopplas till något som du redan känner till.
Detta kallas för "**meningsfull repetition**", utan detta så blir det svårt att **skapa kopplingar i våra hjärnor som vi använder oss utav för att "hitta tillbaka" till ett minne/kunskap**.
Det är också otroligt viktigt att inse att **vi ofta tror att vi kan något efter att ha läst samma text flera gånger under en dag, men det som egentligen sker är att vi känner igen texten**.
När du kan **återberätta vad som står i texten utan stödord och utan att ha tittat i boken på över 30 sekunder**, då har innehållet börja fastna i ditt långstidsminne. Med andra ord, du är på god väg att ha lärt dig texten.

## Mnemoteknik

Ett sätt att skapa mer meningsfull repetition är att aktivera så många sinnen som möjligt, detta då det du försöker lära dig går att komma ihåg genom flera kopplingar från syn, doft, smak, hörsel och känsel.

**Exempel**: Om du försöker komma ihåg hur många gram vetemjöl som får plats på en matsked (9 gram) så kan du föreställa dig en katt som äter från en matsked vetemjöl.  
Katter sägs ha 9 liv, genom att göra en sådan visuell koppling till 9 (gram) blir det lättare att komma ihåg svaret.

Det finns självklart tillfällen när det kan vara svårt att komma på visuella kopplingar som denna, men med träning blir detta allt enklare.
Du kan använda dig av helt andra saker också; en låt vars titel eller refräng innehåller en referens eller rent ut sagt svaret på vad du försöker komma ihåg.

En annan teknik är att skapa akronymer som är lätta att komma ihåg.  
**Exempel:** **S.A.R.A**, eller **S**tällning, **A**ndning, **R**iktning, **A**vfyrning.  
Genom att repetera "Sara, Ställning, Andning, Riktning, Avfyrning" så kan vi lättare skapa en koppling i våran hjärna till något vi är bekanta med (namnet Sara, vilket även kan vara någon vi känner) med en fras/mening som vi behöver komma ihåg.

[För mer info, se denna länk](https://sv.wikipedia.org/wiki/Mnemoteknik)

## Studiedagbok

Genom att föra dagbok över vad vi lärt oss, men i formen av antingen korta förklaringar eller bara stödord, kan vara en stor hjälp.
Med en studiedagbok så kan vi snabbt se över saker vi nyligen studerat och bara genom att titta på listan och försöka komma ihåg vad dessa stödord/meningar betyder i sin helhet, kommer vi att skapa starkare kopplingar som gör det lättare att komma ihåg i framtiden.
Att gå tillbaka och se över vad vi lärt oss är viktigt om vi verkligen vill lära oss något för resten av våra liv, och inte bara inför provet som kommer!  
Men du kommer definitivt ha en större chans att få alla rätt på provet om du följer dessa tips.

## Lektionstips

* Oroa dig inte om du inte förstår ett specifikt ord, uttryck eller koncept, skriv ner det och ta reda på vad det var efteråt.
  * Det är aldrig fel att fråga en lärare om något du inte förstår; det är deras jobb att förklara sådant du inte förstår
    * Skäms inte för att du inte förstår det någon pratar om, alla vet vi olika mycket om olika saker. Om du inte frågar får du aldrig veta heller. Kunskap är makt, med makt får du frihet att göra/bli precis vad du vill bli!
* Ta anteckningar. Detta kan vara riktigt svårt i början eftersom man känner att man aldrig hinner skriva ner allt som sägs. Men det är inte målet heller, skriv ner stödord/fraser som hjälper dig att komma ihåg sammanhanget.
  * Så fort du kan, gå igenom dina anteckningar och förtydliga dina anteckningar.
    * Även om du glömmer allt som sas under lektionen så är målet att du nu kan läsa dina anteckningar och få all information du behöver.
    * Det finns flera olika sätt att skriva anteckningar, pröva olika och se vilken som passar just dig bäst
      * Det kan till och med vara som så att det beror på vilket ämne du studerar som avgör vilken noteringsteknik som passar just dig.
        * Bara för att andra tycker att en viss teknik är bäst för ett visst ändamål betyder inte att det är sant för dig.
          * Våga pröva olika tekniker för att se vilken som du gillar bäst
* Skäms inte för att vara aktiv under lektionen, att ifrågasätta information eller att be om mer information är inte fel om du känner att det är viktigt för att kunna förstå
  * Prata med dina klasskamrater om det ni gick igenom under lektionen
    * Genom att prata om det ni lärt er så kommer kunskapen att fortare fastna eftersom att du måste bearbeta kunskapen

## Tips för studier hemma

* Det första du bör göra är att se till att du har en arbetsplats där du kan arbeta ostört.
  * Alla notifikationer är distraktioner, allt som får dig att tänka på något annat, om så bara för några sekunder, är ett störningsmoment och måste därmed bort medan du studerar
    * Välj ett rum där du kan vara ifred
    * Försök att ha endast det du behöver nära dig.
    * Om det är en massa oväsen som gör det svårt att fokusera, använd hörlurar och lyssna på musik utan sång
* Det viktigaste tipset för studier hemma är:
  * Sitt inte för länge! **Det är hundra gånger bättre att spendera 30 minuter 3 dagar på raken att försöka lära sig något inför ett prov än att spendera 3 timmar i sträck dagen innan provet.**
  * Det är bättre att dela upp varje **pass i 25 minuter av studerande och sen ta korta pauser (5~10min)** där du lyssnar på musik eller gör något annat kul innan du fortsätter studera
    * Genom att inte sitta för länge blir huvudet inte för trött, det är lättare att vara helt fokuserad på det man försöker lära sig
      * Genom att ha något kul mitt i så kommer du inte att bli lika uttråkad, samt att hjärnan får vila lite
        * **Om du är på bättre humör så blir det lättare att studera, och att studera ska trots allt både vara bra och roligt!**
    * Ett tips för att hålla koll på hur länge du sitter och studerar och din paus är att använda sig utav en **äggklocka**.
      * **Så fort äggklockan ringer ska du direkt sluta med det du gör** (antingen studerar eller tar en paus) och **återgå till den motsatta aktiviteten**
      * Efter ett tag så kommer du märka att det blir allt lättare och **du kan gå från att studera i block om 25min till att förbli djupt fokuserad i över en timmes tid** (vilket innebär att du kan bli klar med dina studier ännu snabbare!)
      * Men **du måste ta dina pauser när äggklockan ringer**, det är viktigt för att du inte ska bli för trött för fort och för att låta hjärnan passivt bearbeta det du håller på med.
